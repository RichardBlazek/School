# Edison - Vítězslav Nezval
- **Literární druh:** Lyrika
- **Literární žánr:** Pásmo
- **Téma:** Tématem díla je oslava tvůrčí práce jakožto smyslu lidského života.
- **Motivy:** práce, vynález, dobrodružství, cestování, alkohol, stín, hazardní hráč, sebevrah
- **Časoprostor:** První polovina 20. století, různě po světe (Praha, Amerika, ...)
- **Kompoziční výstavba:** Dílo se člení na pět částí. První část vyjadřuje životní úzkost a pochyby o smyslu života. Ve druhé části autor srovnává svůj život s Edisonovým. Třetí část oslavuje práci vynálezce. Čtvrtá část ukazuje, že vynálezce ani po úspěchu nemá pokoj a pořád něco zkoumá, přitom úspěch závisí na odhodlání i na náhodě. V páté části se autor vrací domů, přičemž útěchu a smysl našel v tvůrčí práci.
- **Lyrický subjekt:** Nezval sám
- **Vyprávěcí způsoby:** Ich-forma
- **Typy promluv:** Vyskytují se téměř výhradně monology, výjimkou je dialog Nezvala a hazardního hráče. V monolozích sděluje lyrický subjekt svoje pocity a myšlenky, svázané volnými asociacemi. Vyskytuje se i přímá řeč, ale bez interpunkce.
- **Veršová výstavba:** Verše používají sdružený rým a trochejské metrum.
- **Postavy:**
  - **Edison:** Reprezentuje vynálezce, člověka zabraného do tvůrčí činnosti
  - **Nezval:** Lyrický subjekt, přemýšlí o životě a usoudí, že smysl života je tvůrčí činnost, opěvuje Edisona
- **Jazykové prostředky (u maturity ve výňatku):** Jazyk je spisovný, obsahuje názvy cizích míst a firem
- **Figury a tropy (u maturity ve výňatku):** Anafora+enumerace (už, tisíc, stát se, piják, jako), přirovnání (jako rybář který vytáh plné sítě), kontrast (těžké/krásné, smutek stesk a úzkost / odvaha a radost)
- **Kontext autorovy tvorby:** Další Nezvalova díla: Manon Lescaut, Podivuhodný kouzelník (poetismus), Absolutní hrobař (surrealismus), Zpěv míru. Edison (1927) spadá do jeho poetistického období (později psal díla v duchu surrealismu a socialistického realismu).
- **Kontext literární a obecně kulturní:** První polovina 20. století, psal různá díla spadající do směrů poetismu (další básníci: Jaroslav Seifert, Karel Teige), surrealismu (Konstantin Biebl, Karel Teige) a socialistického realismu (Pavel Kohout, Marie Majerová).
