# Žert - Milan Kundera
- **Literární druh:** Epika
- **Literární žánr:** Román
- **Téma:** Tématem díla je dopad zdánlivě nevinného žertu na život jednotlivce v přísném režimu
- **Motivy:** Žert, láska, sex, víra, pomsta, zapomnění, lidová tradice, přetvářka
- **Časoprostor:** Československo (Praha, Ostrava, Slovácko) za socialismu, padesátá a šedesátá léta
- **Kompoziční výstavba:** Kompozice je in medias res. Člení se na díly a ty se dělí na kapitoly. Každý díl vypráví jedna ze čtyř postav s výjimkou posledního dílu, kde se ve vyprávění po kapitolách střídají Ludvík, Helena a Jaroslav.
- **Vypravěč:** Ve vyprávění se střídají čtyři postavy: Ludvík, Helena, Kostka a Jaroslav
- **Vyprávěcí způsoby:** Děj vypráví v ich-formě
- **Typy promluv:** Střídají se dialogy a popisy vnitřních myšlenek postav, v nichž se často vyskytují úvahy o životě a vůbec
- **Veršová výstavba:** Není, dílo je próza
- **Postavy:**
  - **Ludvík Jahn:** Původně oddaný komunista, kvůli žertu vyloučený ze strany, pohrdá ženami a manipuluje (nejen) jimi
  - **Pavel Zemánek:** Bezpáteřní tvor, zapálený komunista v 50. letech, reformátor v 60. letech, je pro něj důležité být populární, hodlá opustit manželku kvůli mladé milence
  - **Helena Zemánková:** Pavlova žena, oddaná komunistka, odmítá si přiznat skutečnost a ráda věří příjemným lžím, když ji manžel chce opustit, je ochotná věřit, že ji Ludvík miluje
  - **Lucie Šebetková:** Plachá dívka s traumaty z minulosti, působí záhadně, než ji Kostka vyzpovídá
  - **Kostka:** Křesťan a zároveň komunista, neustále pochybující o svých rozhodnutích
  - **Jaroslav:** Snílek zahleděný do minulosti, držící se starých zvyků a tradic a odmítající změny
- **Jazykové prostředky (u maturity ve výňatku):** Dílo je napsáno ve spisovné češtině, ale jazyk díla je bohatý, využívá se i hovorová mluva a jsou obsaženy úryvky lidových písní. Vyprávění Heleny bylo charakteristické dlouhými souvětími, jež připomínala proud myšlenek.
- **Figury a tropy (u maturity ve výňatku):** --
- **Kontext autorovy tvorby:** Další Kunderova díla: Drama Majitelé klíčů, soubor povídek Směšné lásky, romány Život je jinde, Kniha smíchu a zapomnění, Nesnesitelná lehkost bytí. Žert je jeho první román.
- **Kontext literární a obecně kulturní:** Kundera psal ve druhé polovině 20. století, je řazen k postmodernismu (další autoři: Umberto Eco, Gabriel Garcia Marquez), patřil do exilového proudu (další autoři: Josef Škvorecký, Egon Hostovský, Arnošt Lustig).
