# Pán prstenů - John Ronald Reuel Tolkien
- **Literární druh:** Epika
- **Literární žánr:** Román
- **Téma:** Tématem díla je boj proti zlu a pokušení moci
- **Motivy:** Prsten, pokušení, moc, láska, odvaha, magie, zmrtvýchvstání, pýcha, zaslepenost
- **Časoprostor:** Středozemě na konci třetího věku (Kraj, Roklinka, Rohan, Gondor, Mordor)
- **Kompoziční výstavba:** Dílo užívá chronologickou kompozici. Dělí se na tři knihy, ty se dělí na kapitoly, každá s nějakým názvem.
- **Vypravěč:** Vševědoucí
- **Vyprávěcí způsoby:** Er-forma
- **Typy promluv:** Dialogy, popisy jednání postav a prostředí, někdy u hobitů monology a popisy myšlenek
- **Veršová výstavba:** Není, dílo je próza
- **Postavy:**
  - **Frodo Pytlík:** Hlavní hrdina, mladý hobit, nese prsten
  - **Gandalf:** Čaroděj, stratég sil dobra, putuje se Společenstvem, zemře v souboji s balrogem, ale znovu se objeví (motiv zmrtvýchvstání), potom pomůže porazit Sarumana a na konci pošle orly, aby zachránili Froda a Sama z Oroduiny
  - **Sauron:** Temný pán, chce všemu vládnout, ale myslí si, že ostatní chtějí totéž, takže ho nenapadne, že se rozhodnou zničit prsten, čímž zahubí i Saurona
  - **Aragorn:** Isildurův dědic, právoplatný král Gondoru, chrání hobity po cestě, unesené hobity hledá, v Rohanu se do něj zamiluje Éowyn, ale on miluje Arwen z Roklinky, projde stezkami mrtvých a s pomocí mrtvých pomůže ukončit obléhaní Minas Tirith, na konec se stane králem
  - **Samvěd Křepelka:** Hobit, Frodův sluha, věrný, putuje s Frodem celou cestu, jediný nositel prstenu, který se prstenu dobrovolně vzdal, když ho vrací Frodovi, miluje Růženu Chaloupkovou
  - **Peregrin Bral (Pipin) a Smělmír Brandorád (Smíšek):** Hobiti z Kraje, lehkovážní, putují s Frodem, ale jsou uneseni skřety, uniknou do Fangornu, kde řeknou Stromovousovi o Sarumanově zradě a přemluví enty k útoku na Železný pas, v boji u Minas Tirith bodne Smíšek mečem Pána nazgûlů, čímž umožní Éowyn, aby ho zabila
  - **Sméagol (Glum):** Hobit, který kdysi ukradl prsten svému bratrovi Déagolovi a zabil jej, používal prsten k tomu, aby se stával neviditelným, když mu ho Bilbo ukradl, vydal se do Mordoru říct to Sauronovi, po cestě zpět jej zajali elfové, ale s pomocí skřetů uprchl, sledoval Společenstvo, později se připojil k Samovi s Frodem a pomáhal jim hledat cestu, v Cirith Ungol je zradil a nechal napospas obřímu pavoukovi Odule, nakonec na vrcholu Oroduiny vzal Frodovi prsten a spadl s ním do jícnu sopky
- **Kontext autorovy tvorby:** Další Tolkienova díla: Hobit, Silmarillion, Nedokončené příběhy, Příhody Toma Bombadila. Pán prstenů (1954) je z nich nejznámější dílo. Tolkien byl katolík, takže dílo obsahuje křesťanské prvky (zmrtvýchvstání, pokušení).
- **Kontext literární a obecně kulturní:** Dílo spadá do žánru hrdinské fantasy, další autoři: C. S. Lewis (Letopisy Narnie), Terry Pratchett (Zeměplocha).
