# Máj - Karel Hynek Mácha
- **Literární druh:** Lyricko-epické
- **Literární žánr:** Básnická skladba
- **Téma:** Tématem díla je oslava májové přírody v kontrastu s utrpením lidí
- **Motivy:** Láska, příroda, květen, vina, otcovražda, nevěra, sebevražda, svobodná vůle, spravedlnost
- **Časoprostor:** Okolí hradu Bezděz, nejspíš v 18. století
- **Kompoziční výstavba:** Dílo se člení na čtyři zpěvy a dvě intermezza, ta působí jako retardační prvky. V prvním zpěvu je oslavována májová příroda a Jarmila se utopí v jezeře, když se dozví, že Vilém zabil svého otce, jejího svůdce, a má být popraven. Ve druhém čeká Vilém ve vězení, přemýšlí a vzpomíná, v této části se dozvíme celý děj. Následuje první intermezzo, v němž sbor duchů čeká na Viléma. Třetí zpěv popisuje Vilémovu popravu, před níž se Vilém nejprve rozloučí se svou zemí. Ve druhém intermezzu loupežníci truchlí nad ztrátou svého vůdce. Ve čtvrtém zpěvu přichází lyrický subjekt do vesnice po sedmi letech, dozvídá se celý příběh a vzpomíná na své mládí.
- **Lyrický subjekt:** Máchovo alter ego (viz "**Hynku**, Viléme, Jarmilo!")
- **Vyprávěcí způsoby:** Er-forma, v posledním zpěvu ich-forma
- **Typy promluv:** Jediný dialog vede dialog Jarmila a posel špatných zpráv, dále monology, popisy myšlenek, pocitů a hlavně přírody
- **Veršová výstavba:** Báseň je psána v jambickém metru, rým je obkročný, střídavý i sdružený
- **Postavy:**
  - **Vilém:** Mladý muž, který byl jako dítě vyvržen svým otcem, stal se vůdcem loupežníků, měl milou Jarmilu, ale když mu ji otec svedl, zabil jej (aniž by si pamatoval, že je to jeho otec) byl za to popraven
  - **Jarmila:** Dívka, která svého milého Viléma podvedla s jeho otcem, a když má být Vilém nepřímo její vinou zabit, spáchá sebevraždu utopením v jezeře
  - **Hynek:** Máchovo alter ego, přijíždí na místo po sedmi letech na konci roku a dozvídá se příběh, vzpomíná na své ztracené mládí
- **Kontext autorovy tvorby:** Další Máchova díla: Křivoklad, Cikáni, cyklus Obrazy z života mého (Márinka, Večer na Bezdězu). Máj je Máchovo vrcholné dílo, jediné, které vyšlo za jeho života, v roce jeho vydání Mácha zemřel.
- **Kontext literární a obecně kulturní:** Mácha psal díla v duchu romantismu (další autoři: George Gordon Byron, Victor Hugo, Heinrich Heine) v době národního obrození (současníci: Josef Kajetán Tyl, Josef Jungmann, Karel Sabina), podobná díla: Vězen chillonský
