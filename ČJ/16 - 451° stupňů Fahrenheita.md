# 451 stupňů Fahrenheita - Ray Bradbury
- **Literární druh:** Epika
- **Literární žánr:** Román
- **Téma:** Tématem díla je technicky vyspělá, ale degenerovaná společnost oddaná hédonismu a opovrhující vzděláním
- **Motivy:** Knihy, oheň, pálení knih, sebevražda, eskapismus, hédonismus, technika, válka, klid, přemýšlení
- **Časoprostor:** Dystopická budoucnost, rok 2049 v nespecifikovaném městě
- **Kompoziční výstavba:** Dílo užívá chronologickou kompozici. Dělí se na tři části, v první části začně palič knih Montag pochybovat o správnosti svého počínání a zachrání první knihu, ve druhé části zachraňuje další knihy, je podezříván kapitánem Beattym a čte knihu své manželce a jejím kamarádkám, ve třetí části je kapitánem přinucen spálit svůj dům a knihy v něm, ale potom se vzbouří, upálí Beattyho, uteče a dostane se ke skupině putujících vzdělanců, kteří si pamatují knihy, mezitím je město zničeno ve válce.
- **Vypravěč:** Vševědoucí
- **Vyprávěcí způsoby:** Er-forma
- **Typy promluv:** Vyskytují se dialogy v přímé řeči; Beatty má párkrát monolog, když Montaga poučuje; dále jsou v knize Montagovy myšlenky a popisy prostředí a jednání postav
- **Veršová výstavba:** Není, dílo je próza
- **Postavy:**
  - **Guy Montag:** Požárník (palič knih), který se rozhodne, že začne knihy zachraňovat, je nakonec odhalen a je přinucen spálit vlastní dům i s knihami, nakonec ale uteče a dostane se ke skupině vzdělanců, kteří si pamatují knihy
  - **Kapitán Beatty:** Montagův nadřízený, dříve čtenář, obhajuje pálení knih před Montagem tím, že knihy můžou mít kontroverzní obsah a vzájemně si odporovat, takže prosté požitkářství je lepší
  - **Mildred Montagová:** Montagova manželka, nic ji nezajímá a nic nedělá, jen se dívá na televizi, někdy se svými "kamarádkami", které jsou stejně hloupé a nudné
  - **Clarisse McClellanová:** Skoro sedmnáctiletá dívka, kterou Montag potká a která zpochybní jeho dosavadní život, když mu klade nepříjemné otázky, je radostná a nezávisle přemýšlející, ona i její rodina jsou považováni za podivíny
  - **Faber:** Bývalý profesor angličtiny, Montag jej s kontaktuje a přesvědčí jej ke spolupráci, Faber mu dá komunikační zařízení do ucha, aby se mohli na dálku dorozumívat
  - **Granger:** Vůdce skupiny intelektuálů, kteří žijí v exilu a pamatují si knihy
- **Kontext autorovy tvorby:** Ray Bradbury psal literaturu science-fiction (např. Marťanská kronika, Ilustrovaný muž), ale často v ní líčí techniku v nepříznivém světle (Ilustrovaný muž nebo právě 451 stupňů Fahrenheita), dále napsal povídkovou sbírku Říjnová země či autobiografický román Pampeliškové víno
- **Kontext literární a obecně kulturní:** Dystopická literatura, díla s podobnou tematikou (technicky vyspělá dystopická společnost): Konec civilizace (Aldous Huxley), My (Jevgenij Zamjatin). Další autoři sociální science-fiction (sci-fi zaměřené na popis fungování budoucí společnosti): H. G. Wells (Stroj času), Frank Herbert (Duna).
  
  Bradbury dílo napsal ovlivněný nacistickým pálením knih, stalinskými čistkami a McCarthismem (doba v USA koncem 40. a počátkem 50. let, kdy panoval strach z komunistů a mnozí umělci podezřelí ze sympatií ke komunismu byli vyhazování z práce a podobně), kromě toho taky kritizoval vznikající masová média (rádio a televize), která odváděla lidi od čtení.
