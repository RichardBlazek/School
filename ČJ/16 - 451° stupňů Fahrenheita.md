# 451 stupňů Fahrenheita - Ray Bradbury
- **Literární druh:** Epika
- **Literární žánr:** Román
- **Téma:** Tématem díla je degenerovaná kultura oddaná hédonismu a opovrhující vzděláním
- **Motivy:** Knihy, oheň, pálení knih, sebevražda, eskapismus, hédonismus, technika, zbraně
- **Časoprostor:** Dystopická budoucnost, nespecifikované místo
- **Kompoziční výstavba:** Dílo užívá chronologickou kompozici. Dělí se na tři části, v první části začně palič knih Montag pochybovat o správnosti svého počínání a zachrání první knihu, ve druhé části zachraňuje další knihy, je podezříván kapitánem Beattym a čte knihu své manželce a jejím kamarádkám, ve třetí části je kapitánem přinucen spálit svůj dům a knihy v něm, ale potom se vzbouří, upálí Beattyho, uteče, dostane se ke skupině putujících vzdělanců, kteří si pamatují knihy, a mezitím je město zničeno ve válce.
- **Vypravěč:** Vševědoucí
- **Vyprávěcí způsoby:** Děj se vypráví v er-formě, věci jsou však popisovány z pohledu Montaga
- **Typy promluv:** Dialogy, popisy prostředí a jednání a Montagovy myšlenky
- **Veršová výstavba:** Není, dílo je próza
- **Postavy:**
  - **Guy Montag:** Požárník (palič knih), který se rozhodne, že začne knihy zachraňovat, je nakonec odhalen a je přinucen spálit vlastní dům i s knihami, nakonec ale uteče a dostane se ke skupině vzdělanců, kteří si pamatují knihy
  - **Kapitán Beatty:** Montagův nadřízený, dříve čtenář, obhajuje pálení knih před Montagem tím, že knihy můžou mít kontroverzní obsah a vzájemně si odporovat, takže prosté požitkářství je lepší
  - **Mildred Montagová:** Montagova manželka, nic ji nezajímá a nic nedělá, jen se dívá na televizi, někdy se svými "kamarádkami", které jsou stejně hloupé a nudné
  - **Clarisse McClellanová:** Skoro sedmnáctiletá dívka, kterou Montag potká a která zpochybní jeho dosavadní život, když mu klade nepříjemné otázky, je radostná a nezávisle přemýšlející, ona i její rodina jsou považováni za podivíny
  - **Faber:** Bývalý profesor angličtiny, Montag jej s kontaktuje, Faber mu dá komunikační zařízení do ucha, aby spolu mohli na dálku komunikovat
  - **Granger:** Vůdce skupiny intelektuálů, kteří žijí v exilu a pamatují si knihy
- **Kontext autorovy tvorby:** Ray Bradbury psal literaturu science-fiction (např. Marťanská kronika, Ilustrovaný muž), ale často líčí techniku i v nepříznivém světle (Ilustrovaný muž nebo právě 451 stupňů Fahrenheita), dále napsal povídkovou sbírku Říjnová země či autobiografický román Pampeliškové víno
- **Kontext literární a obecně kulturní:** Dystopická literatura, díla s podobnou tematikou: Konec civilizace (Aldous Huxley, taky technicky vyspělá dystopická společnost), My (Jevgenij Zamjatin)
