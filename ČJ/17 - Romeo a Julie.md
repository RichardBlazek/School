# Romeo a Julie - William Shakespeare
- **Literární druh:** Drama
- **Literární žánr:** Tragédie
- **Téma:** Tématem díla je nešťastně končící boj mladých milenců o určení vlastního osudu
- **Motivy:** Láska, nenávist, zákon, souboj, jed, nůž, hrob, sebevražda
- **Časoprostor:** Veroně a Mantova, 16. století
- **Kompoziční výstavba:** Dílo užívá chronologickou kompozici. Za expozici bych označil popis nenávisti Monteků a Capuletů. Kolize začíná, když se do sebe Romeo a Julie zamilují a vezmou se. Krizí bych nazval část, kdy je Romeo vyhnán a Julii si má vzít Paris. Jako o peripetii lze mluvit o části, kdy Julie předstírá smrt a zdá se, že bude možné, aby spolu utekli. Když je však Romeo zdrcen domnělou Juliinou smrtí a koupí si jed, vše spěje k tragickému konci -- katastrofě.
- **Vypravěč:** Není, je to divadelní hra.
- **Vyprávěcí způsoby:** Děj vypráví postavy dramatu prostřednictvím svých promluv
- **Typy promluv:** Převážně dialogy mezi postavami, někdy vede postava delší monolog, který je ale navázán na dialog
- **Veršová výstavba:** Metrum je jambické, rýmové schéma je různé, většinou se verše nerýmují, rozhovor Romea a Julie na plese je formou sonetu, promluvy některých postav (Lorenzo, Kapulet) používají sdružený rým
- **Postavy:**
  - **Romeo:** Syn Montekův, miluje nejdřív Rosalinu, pak Julii, kterou si vezme, ale zabije jejího bratrance, takže musí utéct, a když se doslechne, že je mrtvá, koupí si jed a otráví se v její hrobce
  - **Julie:** Dcera Kapuletova, zamiluje se do Romea, vezme si ho, předstírá smrt, aby se vyhnula svatbě s Parisem, ale když se Romeo otráví v její hrobce, probodne se jeho dýkou
  - **Lorenzo:** Kněz a Romeův zpovědník, který Julii a Romea oddá ve snaze ukončit nenávist mezi oběma rody, potom pomůže Julii s předstíráním smrti, protože nemůže dopustit dvojí manželství
  - **Montek a Kapulet:** Dva úhlavní nepřátelé a hlavy znepřátelených rodů, usmíří se, když Romeo a Julie umřou
  - **Tybalt:** Kapuletův agresivní synovec a bratranec Julie, neustále se snaží zaplést se do boje, zabije Merkucia a Romeo pak zabije jeho
  - **Kníže Eskalus:** Veronský kníže, snaží se zabránit bojům mezi Kapulety a Monteky
  - **Paris:** Příbuzný knížete, domluvený manžel Julie, zabit Romeem u Juliina hrobu
- **Kontext autorovy tvorby:** Další Shakespearova díla: Hamlet, Othello, Král Lear, Macbeth, Kupec benátský.
- **Kontext literární a obecně kulturní:** Renesance (v Anglii v 16. až 17. století), další autoři: Christopher Marlowe, Michel de Montaigne, Miguel de Cervantes y Saavedra. Díla s podobným tématem: West Side Story.
