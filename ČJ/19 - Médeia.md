# Médeia - Euripidés
- **Literární druh:** Drama
- **Literární žánr:** Tragédie
- **Téma:** Tématem díla je pomsta zrazené ženy
- **Motivy:** Zrada, slib, pomsta, rodina, děti, vražda, ctižádost
- **Časoprostor:** Město Korint v antickém Řecku
- **Kompoziční výstavba:** Kompozice je chronologická, ale obsahuje retrospektivní odkazy na události před dějem (výprava Argonautů).
- **Vypravěč:** Není, je to divadelní hra.
- **Vyprávěcí způsoby:** Děj vypráví postavy dramatu prostřednictvím svých promluv; sbor a jeho náčelnice to komentují.
- **Typy promluv:** Dialogy děj posouvají dopředu a monology čtenáře seznamují s minulostí a pocity postav
- **Veršová výstavba:** Verše se až na výjimky nerýmují, rytmus je často jambický, někdy není rozpoznatelný.
- **Postavy:**
  - **Médeia:** Dcera kolchidského krále, milovala Iásona a obětovala mu všechno, ale po jeho zradě zahořkla, stala se zlou a kvůli pomstě zabila i své děti.
  - **Iásón:** Člověk ochotný vykonat odvážné i hanebné skutky, aby dosáhl dobrého postavení. Proto si vzal dceru vladaře, ačkoliv měl dvě děti s Médeiou.
  - **Kréon:** Vládce Korintu, vyhání Médeiu, protože se (oprávněně) obává, že by mohla ublížit jeho dceři
  - **Chůva:** Médeina chůva, lituje Médeiu, ale hrozí se, co by mohla Médeia spáchat
  - **Aigeus:** Athénský král, když se dozví, co Médeie Iásón provedl, nabídne jí útočiště v Athénách
  - **Náčelnice sboru:** Sama nejedná, ale mluví s postavami, Iásónovi řeknou, že Médeia zabila jejich děti
  - **Sbor, děti, vychovatel, posel, Kréontova dcera**
- **Jazykové prostředky (u maturity ve výňatku):** Archaismy (hrýzt, trud, váda, siroba), knižní slova (lkát, choť), jazyk je spisovný, působí mírně archaicky.
- **Figury a tropy (u maturity ve výňatku):** Metafora (láska -- sežehne hruď, láska -- mírně rozhoří se v nás), personifikace (láska -- nedává slávy), apostrofa (Afrodíto, Die, vlasti).
- **Kontext autorovy tvorby:** Další Euripidova díla: Hekabé, Elektra, Hérakles, Ifigenie v Tauridě, Oresteia, Bakchantky. Euripidés je považován za novátora, který oslabil roli sboru v dramatech a zabýval se psychologií postav, hlavně ženských. Byl proto zesměšňován například Aristofanem v jeho komedii Žáby.
- **Kontext literární a obecně kulturní:** Antické Řecko, další dramatici: Aischylos, Sofoklés, Aristofanés, podobná díla: Návštěva staré dámy (Friedrich Dürennmatt, žena vypíše odměnu za zabití muže, který ji odvrhl), Oresteia, Elektra (pomsta otcovy vraždy).
