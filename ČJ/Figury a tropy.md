# Figury
Jazykové prostředky založené na opakování, hromadění nebo zvláštním pořádku slov:
- **Aliterace:** Několik slov začínajících na stejné písmeno po sobě
  ```
  Pulkrábek: "Když jsem byl na střední, vymyslel jsem větu, ve které všechna slova začínala na p:
  Perverzní prvák Petr prcal prvačku Pavlínu přes pět prezervativů."
  ```
- **Anafora:** Opakování slov na začátku verše
  ```
  Manon je všecko, co nikdy neztratí svůj pel.
  Manon je rozum, který mi odletěl!
  ```
- **Antiteze:** Tvrzení (teze) a jeho popření
  ```
  Co se to bělá z lesa zeleného?
  Je to sníh či labutí hejno?
  Kdyby sníh byl, dávno by již roztál,
  labuti by také odletěly,
  není to sníh, labuti to nejsou,
  ale stan agy Hasanagy.
  ```
- **Aposiopese:** Nedokončená výpověď, značená třemi tečkami
  ```
  Ráda bych se sester, ráda bych se ptala,
  proč jsem jako louka rozkvítala,
  proč a proč jsem... a jak to jen říci...
  jsou snad muži loupežníci?
  ```
- **Apostrofa:** Oslovení věci či neexistující osoby
  ```
  Milenčin dopise, lampo, kniho kamarádova,
  věci zrozené z lásky, světla a víry,
  dnes při mně stůjte a třikrát mi věrnější buďte
  ```
- **Asyndeton:** Vynechání spojek
- **Elipsa:** Vynechání slova
- **Enumerace:** Výčet (tento příklad je zrovna i anafora, ale tady jej uvádím jako ilustraci výčtu, v němž autor vypisuje, čeho všeho je piják)
  ```
  piják nezachytitelných odstínů
  piják světel potopených do stínů
  piják žen jichž poslouchají sny a hadi
  piják žen jež pochovávají své mládí
  piják krutých hazardních a krásných žen
  piják rozkoše a zkrvavělých pěn
  piják všeho krutého co štve a drtí
  piják hrůz a smutku z života i smrti
  ```
- **Epanastrofa:** Opakování slov na konci jednoho a začátku druhého verše
  ```
  byl obraz boží rodičky,
  rodičky boží s děťátkem
  ```
- **Epifora:** Opakování slov na konci verše
  ```
  Co to máš na té tkaničce?
  Na krku na té tkaničce!
  ```
- **Epizeuxis:** Opakování slova ve verši
  ```
  Manon, ach Manon, Manon z Arrasu!
  ```
- **Gradace:** Stupňování
  ```
  Jeden den dítě stonalo,
  druhý den dítě skonalo,
  třetí pohřeb mělo.
  ```
- **Inverze:** Narušení obvyklého slovosledu
  ```
  Já u pramene jsem a žízní hynu
  ```
- **Paralelismus:** Tatáž skutečnost řečena více způsoby
  ```
  Nebe je perspektivou zúžené na jednu vyhaslou hvězdu.
  Moře je perspektivou zúžené na jednu neslanou kapku.
  Poušť je perspektivou zúžená na jedno vychladlé zrnko písku.
  Léta jsou perspektivou zúžená na jeden okamžik smrti.
  ```
- **Paranomázie:** Několik podobně znějících slov po sobě
  ```
  Slavme slavně slávu Slávů slavných
  ```
- **Polysyndeton:** Přidání spojek navíc
- **Řečnická otázka:** Otázka, která vyjadřuje nejistotu, není očekávána odpověď
  ```
  Jsem v jámě, sám, ne v louce sedmikrás,
  (...) necháte tu chudáka Villona?
  ```
- **Zvukomalba (onopatopoia):** Seskupení hlásek vyvolávající dojem či napodobující zvuk
  ```
  Ach, zemi krásnou, zemi milovanou,
  kolébku mou i hrob můj, matku mou,
  vlast jedinou i v dědictví mi danou,
  širou tu zemi, zemi jedinou!
  ```
- **Zvukosled:** Opakování stejných hlásek ve verši
  ```
  Tyčinky v tichých i bílých liliích
  ve světle zeleném světle zeleně 
  ```

# Tropy
Jazykové prostředky založené na přenášení významu:
- **Metafora:** Obrazné pojmenování na základě podobnosti (*Den její neměl vůně, barev, květů, jasu...* = byl smutný a nezábavný)
- **Metonymie:** Přenesené pojmenování na základě souvislosti jiné než vnější podobnost (*Jdu si do knihovny půjčit Čapka* = jdu pro Čapkovu knihu)
- **Synekdocha:** Záměna celku za část nebo části za celek (*Neměl střechu nad hlavou* = neměl kde bydlet)
- **Symbol:** Druh metonymie, souvislost na základě nějaké symboliky (*S tebou je kříž* = s tebou je trápení)
- **Přirovnání:** Obvykle se slovem "jako" (*Krásná jako kvítka na modranském džbánku*), ale s i jinými slovy, například "než" (*Žil si hůře než pes*)
- **Synestezie:** Záměna počitků z různých vjemů, například čich/chuť (*přesladká vůně*), barva/zvuk (*A čerň, E běl, I nach, O modř, U zeleň hlásek*)
- **Eufemismus:** Zjemnění, zmírnění (*Již na něm roste trávníček* = zemřel)
- **Dysfemismus:** Zhrubnutí, opak eufemismu (*Zaklepal bačkorami* = zemřel)
- **Oxymóron:** Protiřečící si slova (*Haploidní zygota* - zygota je diploidní)
- **Pleonasmus:** Redundantní informace (*Hospitalizován v nemocnici* - hospitalizovat znamená být dopraven do nemocnice, takže "v nemocnici" je zde zbytečné)
- **Hyperbola:** Nadsázka (*Sto roků v šachtě žil, mlčel jsem* = pracoval v šachtě dlouho)
- **Litotes:** Zmírnění výrazu, často pomocí negace (*Kluk není hloupej* = je docela chytrý)
- **Personifikace:** Zosobnění něčeho neživého (*Krok za krokem vcházela noc* = postupně se stmívalo)
- **Kontrast:** Využití protikladných dojmů (*Já u pramene jsem a žízní hynu*)
