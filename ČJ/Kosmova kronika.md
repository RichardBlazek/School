# Kosmas -- Kronika česká
1. Latinská literatura: Latinsky psali a četli zejména tehdejší vzdělanci, tedy především duchovenstvo (kněží, mniši, \ldots). Kosmas sám byl děkanem pražské svatovítské kapituly.
2. Dělení kroniky: Kronika se člení na tři knihy. První je poměrně nepřesná, neboť popisuje nejstarší historii a obsahuje i pasáž o vzniku českého národa při stavbě babylonské věže. Nejpřesnější je kniha třetí, neboť popisuje dobu, kdy Kosmas žil.
3. Funkce kroniky: Kronika je nepochybně dílo naučné a historické, neboť je zdrojem informací o středověku v českých zemích. Dílem uměleckým je rovněž, neboť není pouhým souborem faktů, ale jazykově bohatým vyprávěním.
4. Dobová tendence: Kosmas se zastává vládnoucího rodu a silné centrální vlády v českých zemích. Tendence k secesi popisuje jako negativní. Rovněž opomíjí staroslověnské kořeny naší kultury a vyzdvihuje západní vlivy a latinu.
5. Charakteristika autora: Kosmas byl jedním z nejvýznamnějších českých středověkých autorů. Narodil se roku 1045 do bohaté kněžské rodiny a zemřel 1125, dožil se tedy vysokého věku 80 let. Získal značné vzdělání v katedrální škole pražské a ve škole u sv. Lamberta v Lutychu. Měl ženu a syna (kněžský celibát byl pro Čechy vyhlášen až v roce 1143).
6. Vypravěčský styl: Nejlépe poznáme Kosmův vypravěčský styl z první ukázky, neboť tato ukázka narozdíl od druhých dvou popisuje nejen události, ale i skutky lidí. Vysokou uměleckou úroveň dokazuje množství využitých uměleckých jazykových prostředků (viz bod 8), jakož i další rysy vyšší literatury tehdejší doby: rýmování, přímá řeč a rytmus.
7. Prameny: Kosmas čerpá z ústního vyprávění pamětníků, starobylých pověstí, dobových pramenů a vlastních vzpomínek. Na místech, kde chyběly historické prameny, si často domýšlel.
8. Jazykové prostředky: Přirovnání: bázlivější než zajíc na útěku, (šiky) bojácné jako holubi. Hyperbola: vyvrácen rychleji, než by člověk přelomil klas. Hodnotící adjektiva: sličný, udatný. Epiteton: statné (kopí), bídná (sláma).