# Povídky
## Edgar Allan Poe
Edgar Allan Poe žil v letech 1809 až 1849. Jednalo se o významného amerického spisovatele a literárního teoretika z období romantismu, jenž svým dílem silně ovlivnil moderní americkou literaturu a stal se průkopníkem detektivní a hororové povídky. V životě ho trápil alkoholismus, který mu přinášel nemalé finanční potíže

## Charakteristika díla
Dílo spadá jako literární druh do kategorie střední prózy, jedná se o povídky. Některé jsou detektivní (Vraždy v ulici Morgue) nebo hororové (Černý kocour).

## Vrstva tematická
### Černý kocour
#### Děj
Alkoholik vydloubne svému kocourovi oko, později jej dokonce oběsí. Další noc mu shoří dům kromě jedné zdi, na té se objeví obtisk oběšeného kocoura. Po nějaké době si pořídí dalšího kocoura. Když jej chce zabít sekerou, manželka se ho snaží zarazit. Rozsekne jí hlavu a zazdí ji, zmizení se vyšetřuje a když vyšetřovatelé odchází z mužova sklepa s nepořízenou, ozve se ze zdi výkřik. Policie zeď rozkope a objeví ženu, na jejíž hlavě sedí kocour.

#### Fabule
Alkoholik vydloubne svému kocourovi oko, později jej dokonce oběsí. Další noc mu shoří dům kromě jedné zdi, na té se objeví obtisk oběšeného kocoura. Po nějaké době si pořídí dalšího kocoura. Když jej chce zabít sekerou, manželka se ho snaží zarazit. Rozsekne jí hlavu a zazdí ji, omylem i s živým kocourem. Zmizení se vyšetřuje a když vyšetřovatelé odchází z mužova sklepa s nepořízenou, kocour ze zdi vykřikne. Muž je odsouzen k smrti.

#### Syžet
Děj se vypráví v ich-formě, vypravěčem je hlavní postava odsouzená na smrt. Velkou část tvoří mužovy myšlenky, autor se zjevně snažil popsat deformaci mysli způsobenou alkoholem. Naopak velmi málo je zastoupená přímá řeč.

#### Prostředí
Děj se může odehrávat kdekoli, jako prostředí vystupuje hospoda, vypravěčův dům, jeho sklep a zahrada.

### Jáma a kyvadlo
#### Děj
Odpůrce inkvizice odsouzený k smrti je umístěn do temné místnosti. Když se ji snaží prozkoumat, málem spadne do jámy, již inkvizitoři nastražili do středu místnosti. Ztratí vědomí a probudí se připoután k lavici. Nad ním se houpe kyvadlo a přibližuje se. Když hrozí, že mu kyvadlo probodne hruď, potře svá pouta jídlem, krysy je přehryžou a on se kyvadlu vyhne. Stěny místnosti se rozžhaví a blíží se k sobě, tím ho tlačí k jámě. V poslední chvíli hrdinu zachrání generál Lasalle.

#### Fabule
Odpůrce inkvizice odsouzený k smrti je umístěn do temné místnosti, v jejímž středu je jáma. Málem do ní spadne, když se snaží prozkoumat místnost. Zatímco je v bezvědomí, připoutají ho k lavici. Nad ním se houpe kyvadlo a přibližuje se. Když hrozí, že mu kyvadlo probodne hruď, potře svá pouta jídlem, krysy je přehryžou a on se kyvadlu vyhne. Stěny místnosti se rozžhaví a blíží se k sobě, tím ho tlačí k jámě. V poslední chvíli hrdinu zachrání generál Lasalle.

#### Syžet
Děj se vypráví v ich-formě, vypravěčem je hlavní postava. Velká pozornost je věnována pocitům odsouzence. Přímá řeč se zde vůbec nevyskytuje.

#### Prostředí
Děj se odehrává v soudní síni a žaláři ve špenělském městě Toledo na přelomu osmnáctého a devatenáctého století.

### Zlatý brouk
#### Děj
Vypravěč navštíví přítele Legranda a ten mu nadšeně oznamuje, že našel úžasného brouka. Poněvadž jej zapůjčil, pokusí se ho alespoň nakreslit. Nákres vypravěči připomíná lebku, Legrand si jej vezme zpět, upadne do zamyšlení a vypravěč odjede domů. Později vypravěči vzkáže Legrand po sluhovi, aby co nejrychleji přijel. Vypravěč se za Legrandem vypraví a ten vyhlásí, že se jde hledat poklad, chová se však jako by nebyl příčetný. Vypravěč a sluha jej přesto následují. Poklad opravdu najdou a Legrand vysvětlí, jak na poklad přišel.

#### Fabule
Vypravěč navštíví přítele Legranda a ten mu nadšeně oznamuje, že našel úžasného brouka. Poněvadž jej zapůjčil, pokusí se ho alespoň nakreslit. Nákres vypravěči připomíná lebku, Legrand si jej vezme zpět, upadne do zamyšlení a po odjezdu vypravěče odhalí místo, kde podle indicii leží poklad. Později vzkáže po sluhovi, aby vypravěč co nejrychleji přijel. Vypravěč se za Legrandem vypraví a ten vyhlásí, že se jde hledat poklad a předstírá pomatení. Vypravěč a sluha jej přesto následují. Poklad opravdu najdou a Legrand vysvětlí, jak na poklad přišel.

#### Syžet
Děj se vypráví v ich-formě, vypravěčem je přítel pana Legranda.

#### Prostředí
Děj se odehrává na Sullivanově ostrově a v přírodě okolo Charlestonu na začátku devatenáctého století.

### Zánik domu Usherů
#### Děj
Vypravěč přijede navštívit nemocného přítele Rodericka Ushera. Když umírá Roderickova sestra a poslední žijící příbuzná Madeline, pohřbí ji. Za bouře vypravěč předčítá Roderickovi knížku, v domě se ozývají divné zvuky a Roderick říká, že Madeline pohřbili živou a teď k nim jde. Otevřou se dveře a stojí v nich Madeline, padá na Rodericka a vypravěč ujíždí pryč. Rodinné sídlo Usherů za jeho zády spadne.

#### Fabule
Vypravěč přijede navštívit nemocného přítele Rodericka Ushera. Když se zdá, že Roderickova sestra a poslední žijící příbuzná Madeline umřela, pohřbí ji, ona je však živá. Za bouře vypravěč předčítá Roderickovi knížku, v domě se ozývají divné zvuky a Roderick říká, že Madeline pohřbili živou a teď k nim jde. Otevřou se dveře a stojí v nich Madeline, padá na Rodericka a vypravěč ujíždí pryč. Rodinné sídlo Usherů za jeho zády spadne.

#### Syžet
Děj se vypráví v ich-formě, vypravěčem je přítel Rodericka Ushera. V knize je kladen důraz na vylíčení beznaděje čišící z domu Usherů.

#### Prostředí
Děj se odehrává v sídle rodu Usherů, časově je nezařazený.

### Vraždy v ulici Morgue
#### Děj
Vypravěčův přítel Dupin je velmi chytrý. Když dojde k zabití dvou žen, je obviněn Dupinův přítel. Dupin odhalí, že skutečným vrahem je orangutan a najde majitele, jemuž orangutan utekl.

#### Fabule
Vypravěčův přítel Dupin je velmi chytrý. Když orangutan uprchnuv majiteli zabije dvou žen a policie neprávem obviní Dupinova přítele, Dupin odhalí skutečný stav věcí a najde majitele.

#### Syžet
Děj se vypráví v ich-formě s retrospektivní kompozicí, vypravěčem je přítel Augusta Dupina, jenž je hlavní postavou.

#### Prostředí
Děj se odehrává v Paříži, někdy v osmnáctém nebo devatenáctém století.

### Maska červené smrti
#### Děj
Zemi plení děsivá a smrtelná nemoc -- Červená smrt, před níž se princ Prospero ukryje i s tisícem přátel do odlehlého opatství a tam si nerušeně a poživačně žijí. Jednou se jim na plese objeví někdo v masce Červené smrti, princ se rozhněvá a pronásleduje jej s mečem. Když ho princ dohoní, ukáže se, že onen nezvaný host byla zosobněná Červená smrt a obyvatelé opatství v čele s princem Prosperem umírají.

#### Fabule
Zemi plení děsivá a smrtelná nemoc -- Červená smrt, před níž se princ Prospero ukryje i s tisícem přátel do odlehlého opatství a tam si nerušeně a poživačně žijí. Jednou se jim na plese objeví zosobněná Červené smrti -- vypadá jako člověk, jenž jí onemocněl. Princ se rozhněvá, pronásleduje ji s mečem a když ji dohoní a zjistí, koho to honil, umírá a s ním i jeho přátelé.

#### Syžet
Děj se vypráví v er-formě.

#### Prostředí
Děj se odehrává ve fiktivním prostřední, jímž je opatství v království prince Prospera.

## Vrstva kompoziční
Kompozice je převážně chronologická. Výjimkou jsou povídky Vraždy v ulici Morgue (jež má jakožto detektivní příběh retrospektivní kompozici) a Černý kocour (příběh vypráví odsouzenec na smrt).

## Vrstva jazyková
Dílo bylo přeloženo do spisovné češtiny.

## Můj názor
Domnívám se, že je velmi obtížné napsat čtivou povídku, jelikož v momentě, kdy by kniha začala být zajímavá, povídka končí. Ani takový velikán jako Edgar Allan Poe v tom příliš neuspěl, neboť jeho povídkám navíc škodí až takřka lyrické popisování nálad a stavů. Výjimku tvoří povídka Zlatý brouk, jejíž poutavost však má pravidla ve skutečnosti potvrzuje, poněvadž je poměrně dlouhá a převládá v ní děj nad stavem.

Velmi se mi však líbí poselství povídky Jáma a kyvadlo. Sice to není explicitně uvedeno, ale z děje povídky plyne jasné ponaučení, že má-li člověk alespoň šanci zlepšit svůj úděl, měl by tak učinit, a že je-li výchozím stavem smrt, potom stojí za to vykonat cokoliv, jelikož situace už nemůže být horší.

## Použitá literatura
Kniha: Jáma a kyvadlo a jiné povídky
Autor: Edgar Allan Poe
Překladatel: Dr. M. Brožová a A. Kučerová
Nakladatelství: Dobrovský
Rok vydání: 2016