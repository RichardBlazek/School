# Povětroň
## Karel Čapek
Karel Čapek byl český spisovatel, novinář, dramatik a překladatel žijící v letech 1890--1938. Ve svých dvaceti sedmi letech se stal novinářem Národních listů, od roku 1921 psal do Lidových novin. Dělal režiséra a dramaturga ve Vinohradském divadle v Praze a prvního předsedu mezinárodní organizace spisovatelů PEN klub. Účastnil se pravidelných pátečních setkání prvorepublikových intelektuálů, tzv. pátečníků, mezi než se řadil i Tomáš Garigue Masaryk, Edvard Beneš či Ferdinand Peroutka.

## Charakteristika díla
Povětroň spadá jako literární druh do kategorie prózy, jedná se o novelu. Jejím tématem je spekulace, nejistota a tajemství.

## Vrstva tematická
### Fabule
Do nemocnice přivezou člověka, který havaroval s letadlem během vichřice. Jeho totožnost je neznámá, celý je zabalený obvazy a ví se jen, že měl v kapse mince měn různých států. Z toho se jeptiška, jasnovidec, lékaři a básník pokoušejí uhodnout jeho identitu, každý ale jinak. Jeptiška má zjevení ve snu, jasnovidec skutečnost zkoumá jen pomocí své mysli, doktoři uvažují na základě jim známých faktů a básník vymýšlí neznámemu člověku životní příběh.

### Syžet
Děj se vypráví zejména pomocí monologů postav, které prezentují své teorie ohledně záhadného pacienta, což je pro novelu velmi netypické. Jednotlivé monology můžou představovat samostatné povídky.

### Prostředí
Celý děj knihy se odehrává v nemocnici během první poloviny 20. století. Povídky v monolozích se odehrávají v Československu a v exotických krajinách.

## Vrstva kompoziční
Dílo užívá rámcovou kompozici. Autor vytvoří hlavní příběh, v němž se ocitnou vypravěči, kteří následně vyprávějí vlastní příběhy.

## Vrstva jazyková
Dílo bylo napsáno ve spisovné češtině s latinskými termíny. Užívá ironii ("A já bych řekl," dodával *skromně*, "že mám pravdu."), řečnickou otázku (proč takový pohled) a přirovnání (jako boží dřevo).

## Můj názor
Příběhy vnořené do příběhů na mne nepůsobí tak skutečně, zejména přerušuje-li je vypravěč svými poznámkami. Autor se v knize pokouší ilustrovat subjektivismus pohledy různých osobností na stejného pacienta. Opomíjí však, že dotyčný pacient existoval a jeho minulost nebyla nijak ovlivněna těmito doměnkami, bez ohledu na to, zda bylo možné ji vypátrat. Neznalost určitých informací nás neopravňuje k jejich nahrazení smyšlenkami. Básník v knize si to uvědomoval a plně uznával, že jeho povídka nepředstavuje popis skutečnosti (který je ostatně úkolem žurnalistů, nikoliv básníků).

## Použitá literatura
Kniha: Povětroň
Autor: Karel Čapek
Nakladatelství: Československý spisovatel
Rok sepsání: 1941
Vydání z roku: 1985