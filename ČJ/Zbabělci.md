# Zbabělci
## Josef Škvorecký
Josef Škvorecký (1924&ndash;2012) byl česko-kanadský básník, prozaik, esejista, překladatel a nakladatel. V roce 1949 absolvoval filozofickou fakultu, poté pracoval jako učitel a redaktor. V roce 1969 odjel se svou manželkou Zdenou Salivarovou do USA a rozhodli se, že se nevrátí zpět. Usadili se v Kanadě v Torontu a založili tam exilové nakladatelství '68 Publishers. Mezi jeho díla patří Konec nylonového věku, Prima sezóna, Tankový prapor a právě Zbabělci, jejichž vydání v roce 1958 vyvolalo kontroverzi, protože bylo vnímáno jako výsměch odbojářům a Rudé armádě.

## Charakteristika díla
Zbabělci spadají jako literární druh do kategorie prózy a velké epiky, jedná se o román. Tématem románu je chování různých vrstev obyvatelstva na okupovaném území.

## Vrstva tematická
### Děj/fabule
Na konci války se v Kostelci očekává příchod osvoboditelských armád. Starší generace se snaží s Němci dohodnout, aby předání města proběhlo bez krveprolití, ale místí mladíci chtějí bojovat, mezi nimi i hlavní hrdina Danny, jehož hlavním zájemem je však Irena a jazzová hudba. Přihlásí se do revoluční armády, ta se však ukáže být jen lstí k zabavení jejich zbraní; bojovat mají naopak zakázáno. Dezertují, a když do města dorazí příslušníci SS odmítající kapitulovat, dostannou znovu zbraně a zapojí se odvážně do boje. Pak přijíží Rudá armáda, němečtí zajatci jsou mučeni a dojde ke koncertu Dannyho kapely.

### Syžet
Děj se vypráví v ich-formě prostřednictvím deníku hlavní postavy Dannyho. Při psaní deníku se využívá přímá řeč i popisy prostředí a děje.

### Prostředí
Děj se odehrává v Kostelci v květnu roku 1945.

### Postavy
- **Danny Smiřický:** Dvacetiletý student, zajímá ho především jazz a dívky, má kapelu a usiluje o Irenu, snaha předvést se mu dodává odvahu
- **Benno Mánes:** Dannyho kamarád z kapely, bývalý vězeň z koncentračního tábora, a proto se bojí a nechce krveprolití
- **Irena:** Krásná dívka, po níž Danny touží, ale ona miluje Zdeňka
- **Městská honorace (Šabata, Weiss a další):** Starší obyvatelé zastávající významné postavení v městečku, vyjednávají s Němci, ale zároveň si hrají na vlastence, aby byli považovaní i po válce

## Vrstva kompoziční
Dílo užívá chronologickou expozici. Člení se na kapitoly, přičemž každá kapitola představuje jeden den zapsaný v Dannyho deníku.

## Vrstva jazyková
Jazyk díla je bohatý na slang a hovorové výrazy (čeče, dyť, děsně), kromě toho obsahuje promluvy v němčině, jíž se v Protektorátu hovořilo, a angličtině, jíž Danny komunikuje s Angličany, kteří byli vysvobozeni z koncentračního tábora.

## Můj názor
Kniha byla velmi čtivá, až jsem občas měl dojem, že jsem se do ní začetl skoro proti své vůli. Intriky, jež Danny používal pro ubytování Angličanů u rozličných kosteleckých dam, byly poměrně vtipné. Příliš mne neudivilo, že kniha nebyla v komunistickém Československu přijata příliš vřele, neboť vyjadřuje i obavy některých postav z komunistů a Dannyho lhostejnost k politickým otázkám. Zajímalo by mě, v čem by autor napsal knihu jinak, kdyby už v době psaní byl v exilu.

## Použitá literatura
Kniha: Zbabělci  <br/>
Autor: Josef Škvorecký  <br/>
Rok sepsání: 1948  <br/>
Nakladatelství: Československý spisovatel  <br/>
Vydání z roku: 1966
